---
views:
    flash:
        region: flash
        template: default/image
        data:
            src: "image/vteam/logo.png"
author: mos
revision:
    "2023-10-10": "(C, mos) Uppdelat i flera dokument."
    "2022-10-24": "(B, mos) Länk till domänbeskrivning."
    "2022-10-10": "(A, mos) Första utgåva inför kursstart HT2022."
...
v00 - Kursens genomförande - vad händer och vad göra?
=========================

Detta dokument ger en grov översikt av kursens upplägg och viktiga delsteg, läs igenom det som en snabb introduktion om hur kursen genomförs och vad som väntar studenten och grupperna.



Grupper om 4 {#grupp}
-------------------------

Ni jobbar i grupper om 4 och 4. Ni kan själv dela in er i grupper eller så delas ni in i grupper när kursen startar.



Hälsosamma team {#halsa}
-------------------------

Ett viktigt mantra under kursen är att hålla ihop gruppen, ha en god kommunikation och arbetsglädje i gruppen där man hjälper varandra efter förmåga.

Om gruppen håller ihop kan det kompensera för en svagare leverans. Att skapa en hälsosam grupp är ett mål i sig för kursen.

Om gruppen inte håller ihop är det allvarligt och behöver addresseras så tidigt som möjligt. En icke fungerande grupp är en grund för att gruppen kan underkännas som helhet. 



Kund & uppdrag {#kund}
-------------------------

Alla grupper får samma kund och kravställning och skall lösa samma uppgift.

Grupperna bestämmer själv hur de prioriterar kraven och vilka tekniker som används.



Läraktiviteter {#lara}
-------------------------

Under de första hektiska veckorna så förekommer det ett antal läroaktiviteter där kurslärarna stöttar grupperna och visar på vägar framåt och poängterar vilka val man behöver göra vid olika tidpunkter. Läraktiviteterna är föreläsningar och seminarier.

Dessa tillfäller sker normalt via zoom och spelas in.


Virtuell Stand-Up {#su}
-------------------------

Varje torsdag är det Stand-Up möte som fungerar så att gruppen ger en kort återkoppling av sin status och plan framåt via ett meddelande i Discord på morgonen. På eftermiddagen är det sen träff och där pratar man igenom de olika gruppernas status och diskuterar olika vägar fram. Det är också en allmän frågestund.

Torsdagar spelas inte in.



Software Design Specification (SDS) {#sds}
-------------------------

Under kursens första del, de första 4 veckorna, utvecklar gruppen en analys och design av det system som skall utvecklas. Detta dokumenteras i ett dokument som kallas SDS. I SDS:en dokumenterar man de teknikval man gör.



Implementation {#impl}
-------------------------

När SDS:en är klar så skall gruppen implementera och testa systemet.



Tekniska rapporter {#rap}
-------------------------

UNder kursens gång uppmanas grupper och individer att dokumentera sina val och lösningar i tekniska rapporter för att sprida kunskapen i sin grupp och mellan grupperna. Att ha en förmåga att snabbt dokumentera sina tankar och idéer är en bra förmåga och belönas när betyget sätts.



Leverans {#lev}
-------------------------

Sista kursveckan är leveransvecka då gruppen gemensamt presenterar och provkör systemet.

I leveransen skriver man även en slutrapport (gemensamt i gruppen) och lyfter fram viktiga lärdomar och erfarenheter från projektet och gruppens arbete.

Dessutom skriver varje gruppmedlem en egen kortare slutrapport där den lyfter fram sina egna lärdomar och synpunkter på projektet och gruppens arbete.



Omleverans {#omlev}
-------------------------

Om leveransen inte fungerar så kan gruppen göra omleverans(er) efter överenskommelse med kursledningen. Normalt finns denna möjligheten fram till juni, därefter får man omregistrera sig på kommande kurstillfälle och genomföra kursen som helhet igen.
