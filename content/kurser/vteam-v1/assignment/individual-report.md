---
author: mos
revision:
    "2023-10-27": "(B, mos) Flyttad från Canvas och färdigställd inför ht23."
    "2022-10-28": "(A, mos) Första utgåva inför kursstart ht22."
...
Individuell rapport
====================

Detta är en obligatorisk uppgift som skall lösas individuellt.



Introduktion
------------------------

Skriv en summerande rapport med dina sammanfattande erfarenheter och kommentarer från projektet. Här kan du också komplettera om du har andra åsikter än de som framkommer i grupprapporten.



Krav
------------------------

Skriv ett stycke text om cirka en (max två) A4 sidor som är din egen personliga reflektion av de lärdomar du gjort i kursen och i det projektet du jobbat.

Lämna in som ett pdf-dokument eller som text på Canvas.

Svara minst på följande frågor.

* Reflektera över din grupps slutrapport, delar du alla slutsatser ni kom fram till eller vill du framhäva/förtydliga/lägga till något?

* Vilken är den viktigaste framgångsfaktorn för din grupp, vad gjorde ni verkligen bra och vad kunde ni gjort bättre?

* Vilka lärdomar drar du från ert projektarbete, vad hade du själv försökt göra bättre/annorlunda i nästa projekt?

* Vilka är dina egna 5 viktigaste tips till nästa års studenter av samma kurs, vad tycker du är mest viktigt för att lyckas med kursen, projektet, implementation och gruppen?

* Avsluta med din viktigaste TIL för hela kursen.



Bedömning
------------------------

När läraren läst din rapport sätts betyget G om den uppfyller ovan grundkrav. Innehållsmässigt bedöms inte rapporten så känn dig fri att skriva precis det du vill.
