---
views:
    flash:
        region: flash
        template: default/image
        data:
            src: "image/vteam/logo.png"
author: mos
revision:
    "2023-10-10": "(A, mos) Första utgåva inför kursstart HT2023."
...
Tips och TIL från föregående års studenter
=========================

Tips från förra årets studenter.

---

* Var ärlig i vad du vill ha ut av kursen när du söker medlemmar till en grupp, våga fråga andra
men våga också säga nej om det inte känns som att det kommer passa ditt sätt att jobba eller
dina ambitioner
* Börja skriva kod och sätt upp git/docker tidigt i processen, redan innan SDS:en är inlämnad
* Om något i implementationen fungerar, låt det vara så, om ni får tid över så kan ni fixa till det i stället för att fastna i att göra det perfekt
* Ha en positiv stämning på mötena och ha en öppen kommunikation kring det som går bra och
det som går mindre bra
* Dela med dig av din kunskap till gruppmedlemmarna, alla har kunskap om olika saker och det
är värdefullt

Min viktigaste TIL för hela projektet är att kunna lita på att processen kommer ta oss framåt, det går inte att ha kontroll på allting när man jobbar i en grupp och det är lärorikt, lite läskigt ibland men mest av allt häftigt att alla små delar kan bli en så pass bra produkt i slutändan.

---

* Börja i god tid. saker och ting tar längre tid än vad man tror.
* Kommunicera väl med varandra, det gör det väldigt mycket enklare att se till att alla är i fas och att arbetet flyter på som planerat
* Planering, planering, och lite ytterligare planering är väldigt viktigt. Det kan i början kanske kännas lite överflödigt att behöva planera så mycket utan att koda, men planeringen har verkligen varit ett oerhört viktigt stöd i utvecklingsfasen.
* Tänk efter innan man implementerar något, finns det bättre sätt att göra det på?
* Arbeta med god kodstruktur, desto mer man implementerar desto större blir projektet och svårare att underhålla. 
 
Min viktigaste TIL för denna kurs är att man kan aldrig börja i god tid nog, saker tar alltid längre tid än man förväntar sig och stöter man på ett oväntat problem kan det helt plötsligt göra ens situation mycket mera stressad. Det gör även som jag nämnt innan att man inte alltid kan ta tiden som krävs för att skapa den bästa implementationen, utan fokus får läggas på att bara koda något som fungerar. Detta har inte varit något som har påverkat min del av projektet i någon större uträckning, men man önskar alltid att man hade haft mer tid för att göra saker ännu bättre. I sin helhet måste jag säga att jag är oerhört nöjd med vårt projekt och vad vi har lyckats leverera, och hade gärna arbetat med samma grupp igen i framtiden.

Avslutningsvis så måste det sägas att det har varit en oerhört rolig kurs, och det har känts väldigt givande att få arbeta mer “på riktigt” som ett team med ett gemensamt mål.

---

* Inse värdet av er SDS, ju bättre SDS ju bättre produkt. Ta vara på de 4 första veckorna så känns de sista 6 som 12.
* Skapa en god utvecklingsmiljö som gör det enkelt att kommunicera, planera och publicera kod.
* Gör en tydlig skillnad mellan vad kraven faktiskt är och vilka interna extra-krav ni som grupp kan sätta upp själva, lös alla baskrav först.
* Forska! Sök ständigt efter nya tekniker som skulle kunna lösa problem eller förbättra er produkt, med en tydlig formulering så går det att hitta ett paket för varje problem vi kan tänkas ha.
* Arbetsklimat är allt. Låt alla komma till tals och vara ärliga, har vi inte kul kan vi lika väl strunta i det.

Att sammanfatta kursen i en TIL skulle vara att jag har lärt mig att fungera i en grupp och bidra till att skapa en så god gruppdynamik som möjligt. Jag har lärt mig mer än vad jag någonsin kunde tänka mig när det kommer till webbutveckling men jag vill verkligen lägga fokus på att lyfta hur gruppen har varit.

Avslutande ord. Jag är väldigt tacksam för denna kurs då den verkligen har vidgat min vy över hur ett grupparbete kan vara, jäklar vad jag är stolt över oss alla. Jag har haft riktigt kul samtidigt som jag lärt mig mycket om programmering och mycket om mig själv. vTeam är en kurs som binder samman allt vi lärt oss hittills i programmet och lär oss att kombinera våra kunskaper föra att kunna skapa en enastående produkt.

---

* Sätt upp en docker- och githubmiljö (om det nu ska användas) så fort som möjligt så man ser att det fungerar. Därefter kan man börja koda.
* Våga be om hjälp om man fastnar någonstans så det inte tar upp onödig tid.
* Det går inte att vara perfektionist, då kommer projektet aldrig bli färdigt då det alltid finns saker som kan bli bättre
* Bra kommunikation i gruppen är A och O för att kunna lyckas med projektet.
* Tänk på att det ska vara kul. Det är ingen idé att koda om det inte känns roligt och blir för mycket. Ta paus när du behöver och gå ifrån datorn ibland. (Detta
har varit vårt motto under projektet, även om just det med paus har varit lite extra svårt att hålla fast vid).

Mitt viktigaste TIL för denna kurs har varit att programmera i grupp. Som sagt har jag inte varit van med det alls sedan tidigare och därav har jag lärt mig oerhört mycket nytt från mina gruppmedlemmar. Med tanke på att jag inte ens hade kollat på någon kod över huvud taget innan jag började denna utbildning känner jag att jag kommer väldigt långt i min utveckling och med hjälp av denna kurs har jag fått en rejäl skjuts framåt i utvecklingen så jag känner att jag är ett steg närmare att klara av arbetslivets utmaningar.

---

* Håll det enkelt I design fasen. Det är lätt att ryckas med I alla flashiga features och verktyg man kan använda, men glöm inte att det ska implementeras med. 
* Var inte blyga för att prova att skriva en teknisk studie för ett problem gruppen ställs inför. Det hjälper andra men framför allt kommer det hjälpa er själva med att förstå och hitta den bästa lösningen på problemen just ni har. 
* Försök att få igång Docker miljön så tidigt som möjligt- det är lätt att skjuta på detta, men gör inte det. Docker ASAP! 
* Lägg lite extra tid när implementations-fasen börjar med att få hela gruppen att förstå och jobba med Git. Merge-conflicts kommer att ske men det finns vägar att gå för att minimera dom. Försök hitta det sätt som passar gruppen bäst. 
* Vi är alla här för att lära och ingen av oss kan allt, så använd gruppens sammanslagna kunskaper som ett verktyg och var inte rädd för säga att det är något du inte förstår. Sannolikheten att någon annan I gruppen kan hjälpa är stor, och nästa gång är det kanske du som hjälper en annan gruppmedlem att förstå. - #hivemind 

Den viktigaste lärdomen jag tar med mig från denna kursen är nog att det blev ganska så tydligt att komplexiteten inte ökar linjärt med antal features, utan snarare exponentiellt, där en liten ogenomtänkt ändring/tillägg kan verka ok men egentligen kräver ändringar I en kedja genom hela systemet. Bra och grundliga tester kan hjälpa att hitta dessa fel tidigt, men när tid saknas så är det tyvärr lätt att det är just tester det tummas på.  

Detta är nog också min TIL att helt enkelt försöka tänka på tester inte bara som ett verktyg för att se att något funkar, utan också som en stor hjälp för att implementera/ändra saker I framtiden. Lägg lite tid nu för att tjäna mer tid senare. 

---

* Prestigelös och saklig kommunikation
* Förmåga att bryta ner komplexa problem
* Att kommununicera med lagom avancerade ord som alla kan förstå
* Arbetsfördelning
* Delaktighet
* Hålla sig till planeringen (mestadels)

Utöver dessa punkter vill jag tipsa nästa års studenter som hamnar i liknande gruppdynamik att:
* Vara ärlig mot dig själv och andra i gruppen
* Sätta gränser när man känner att det blir för mycket press
* Sikta lite lägre än vad man tror då saker och ting tenderar att ta mer tid än tänkt
* Försöka att inte jämföra dig för mycket i hur andra presterar
* Ha mer fokus på arbetsglädje än på betyg

---

* Se till att börja implementera prototyper rätt tidigt
* Få upp ett arbetsflöde som fungerar för samtliga i gruppen
* För samtal i någon grupp-chatt dagligen
* Fråga om hjälp och var ärlig med vad du klarar av
* Linta från starten så behöver ni inte rätta över 1000 fel på samma gång

Det största TIL är nog att man inte alltid vet bäst själv, jag var rätt kritisk till rabbitMQ-delen i början mest för att jag var orolig över att det var en helt ny teknik men det har ju lönat sig och kanske till och med gett mig en ingång hos ett företag som jobbar med just den tekniken. Ibland gäller det bara att våga ta risker!

---

* Mitt första tips för kommande kursdeltagare är att ha klart för dig vad du vill uppnå i ett grupparbete. Har du gått distansprogrammet och kanske inte varit så social, så är nu din chans. Att hitta personer med samma ambitionsnivå som dig själv, kommer göra att kursen blir väldigt givande och rolig.
* Mitt andra tips är försöka att hålla det så enkelt som möjligt, visst skall man ha SDS och arkitektur i åtanke, men har du inte kodat så mycket innan så gå alltid tillbaka till DRY och KISS. Ibland behöver man bara få det hårdkodat och fungerande. Sedan är det mycket lättare att ta små steg för att det skall bli mer dynamiskt.
* Tredje tips är att tänka på kommunikationen. Att känna att man inte förstår eller sitter fast med något, är saker som vi alla hanterar olika. Din styrka kanske kan va någon annans svaghet. Så se till att ha en bra och öppen dialog i gruppen.
* Fjärde tips är att ha du inte tagit tag i git än, så skulle jag rekommendera dig att lägga lite tid på det medans man jobbar på SDSen. Ju mer projektet växer, desto lättare är det om du kan förstå hur man jobbar med git i en grupp.
* Femte och sista tipset, är nog att inte glömma bort att ha roligt. Kan bli lätt att glömma när man fastnar med något.

Min TIL för hela kursen, är att jag kunnat uppnå en hel del saker, som jag inte hade kunnat för ett par månader sedan. Så otroligt kul att inse hur långt man har kommit.

---

* Se till att skaffa dig en förståelse för dina gruppmedlemmars situation - det gör att samarbetet kommer fungera bättre
* Implementationsfasen är kort för denna typ av system - sätt igång direkt och slappna inte av i början (även om du inte slappnar av så kommer du förmodligen få jobba hårt för att få det här klart)
* Tydliggör och kom överens om gränssnitten för data som skickas mellan systemets delar tidigt
* Optimera inte för mycket i förtid, det är nödvändigt att pröva sig fram när man är ny men försök komma till snabba beslut kring tekniker och lösningar för att spara tid
* Ta ansvar för helheten - någon måste göra det (helst ska alla göra det och då måste ju även du göra det)

Min viktigaste TIL. Jag väljer att lyfta det som jag har tryckt på ovan, men kanske i något annorlunda form. Jag har lärt mig att det är viktigt att hitta balans mellan att göra bästa tänkbara lösning och att hinna gå i mål. I slutändan blir nog en kund gladare över att ha en vante än världens bästa “tumhätta””. Optimering är bra, att skriva snygg och lättunderhållen kod är bra men till syvende och sist är ett system som levererar det som förväntas ändå det bästa.

---

* Försök hitta en grupp där alla har liknande ambitioner och förutsättningar. Om vissa i gruppen tänker sig att produkten ska bli exceptionell, medan andra har svårt att hitta tid, kan det nog uppstå gnissel.
* Arbeta ordentligt med testdriven utveckling, kodkvalitet och dokumentation från dag ett, även om det är lite trist. Det gör processen mindre rörig och mer givande senare, och man slipper många huvudvärkar längs vägen.
* Ta chansen att pröva nya teknologier – det är ett stort projekt men ändå inte helt ”på riktigt”, så det är en särskild chans att lära sig nya saker och att inte bara köra på det som känns enklast.
* Var övertydlig och frekvent i kommunikation med gruppen. Berätta gärna (i Discord?) om vad du sysslar med och vad du tänker, även om det inte har någon omedelbar leverans. Det hjälper dig och alla andra att få en tydligare uppfattning om systemet som helhet och om de parallella utvecklingsprocesser som pågår.
* Få alla delar av systemet på plats så snabbt som möjligt, i sin mest grundläggande form. Det gör det resterande arbetet betydligt mer överskådligt och tryggt.

TIL. Något jag nog visste i teorin men som jag nu har lärt mig i praktiken är hur mycket av tiden i ett stort programmeringsprojekt som går åt till planering, kommunikation och samarbete - snarare än att skriva kod. Att skriva kod som ska fungera ihop med en annans persons kod är en helt annan femma än att sitta med ett eget projekt. Att tolka krav, göra prioriteringar och att komma överens om designval är även det något som kan kräva långa diskussioner. I slutändan så är det dock också roligare att ta sig an en uppgift tillsammans med andra!

---

* Se till att hamna i en grupp i tid. Det skulle skapa stress i onödan, tror jag, om man hamnar någon vecka efter från start
* Komplicera inte saker i onödan. Utgå från det du kan. Även om du redan kodat t ex React i en annan kurs finns det jättemycket kvar att lära sig om detta (eller annat) ramverk. Bättre att gå på djupet med något du redan smakat på än att hoppa på nåt nytt - du kommer få erfarenheter av det som du kan ta med dig till nästa ramverk
* Se till att ha regelbundna avstämningar i gruppen, och var öppna med att hjälpa varandra. Har någon problem hjälps ni åt
* Passa på att utvärdera olika ramverk och komponenter under tiden ni skriver SDS. Om ni tror att något kan bli en flaskhals, gör ett test så vet ni mer sen!
* Se till att få upp en vettig gemensam utvecklingsmiljö så fort ni kan, och få ihop en grundläggande kommunikation mellan era olika komponenter

Min TIL från denna kursen är att jag har lärt mig mer än jag trott under de månader jag pluggat på BTH!

---

* Det jag kan rekommendera till nästa års studenter är att göra databas och API fort
(max en vecka) så att de inte behöver tänka på det längre. 
* Vänta inte för länge med admin delen (att man utser en person som ansvarig och hen börjar jobba på det direkt).
* En person kan implementera login/logout för både administratör och användare. 
* Skapa design i Figma innan ni börjar koda så att alla kommer överens om den och vet hur den ska se ut. 
* Gör en Discord kanal och ha korta standup-möten varje dag, visa vad ni gjorde igår, berätta vad ni tänker göra idag.

Min TIL för hela kursen är att jag kan mer att jag tror, att jag kan lära mig nya tekniker och hjälpa de andra med det jag förstår bra. Jag har aldrig jobbat i grupp förut och måste säga att jag har fått en positiv erfarenhet. Jag tycker att kursen har visat mig att jag inte behöver ta ansvar för allt själv och har lärt mig att släppa kontrollen (tycker att det är nyttigt att kunna göra det i vissa fall).

---

* Lägg ner tid på SDS:en - det är INTE onödigt arbete
* Kom igång snabbt med prototyper. Vi hade tidigt en prototyp på meddelandesystemet igång vilket gav oss många insikter
* Diskutera de olika delarna i systemet/arkitekturen ordentligt. Nöj dig inte med att det är trevligt att ni verkar vara överens, borra djupare i detaljerna och säkerställ att ni verkligen har samma tolkning av hur ni menar
* Rita! Använd en tjänst där ni enkelt kan rita skisser tillsammans och samtidigt och illustrera och diskutera. Vi använde https://excalidraw.com/Links to an external site. under våra diskussioner
* Våga testa! Om ni har en galen idé, kör på! Det värsta som kan hända är att ni får skrota och gå över till enklast möjliga lösning, men det vet ni hur ni gör så det går snabbt.

Min TIL från projektet är nog att arbeta tillsammans med kod, att använda Git/Github tillsammans, men också kanske insikten om att vad sjutton, jag kan ju det här! Jag gick in med inställningen att alla yngre förmågor skulle vara så duktiga, men jag kan! 

Till sist: verkligen en superrolig kurs. Jag skulle vilja säga att det borde vara mer av sådant här i distansprogrammet, samtidigt vet jag att det kan vara svårt för många som pluggar som jag på kvällarna att hinna med, det är bra att kunna göra i sin egen takt. Men jättebra erfarenhet och jag är väldigt taggad på en fortsatt karriär inom detta nu.

---

* Om jag skulle ge tips till nästa års studenter när dem ska ta sig an projektet är att planera era möten väl. Vid varje möte, boka in när ni ska ha nästa möte innan mötets slut samt vad ni ska ta upp då, vad som behöver läsas på om samt vem som ska göra vad till nästa möte. Strukturera tiden.
* Ha öppen kommunikation, skapa först en kanal där ni snabbt och enkelt kan skriva
med varandra. 
* Sedan ha faktiska zoom möten. Inte endast i skrift, ni får en bättre gruppsammanhållning om ni gör detta.
* Om ni jobbar mot github, ha att någon annan i gruppen måste göra en review av era uppdateringar innan ni kan merga koden. Ni får en bättre överblick över vad som kontinuerligt händer i arbetet samt ger alla ansvaret att vara delaktig i andras kod. 
* Och sista tipset, lyssna på Mikael. Skapa gruppen utifrån ambition, kunskap och gruppdynamik. Tror ni inte att ni kommer att jobba bra som grupp, då är det ingen bra början på ett bra projekt.

Det viktigaste av allt mitt TIL för denna kurs är att jag kan så mycket mer än vad jag trodde att jag gjorde innan. Ibland är det svårt att förstå hur mycket man faktiskt kan efter 1,5 års utbildning. Men denna kurs har satt det på prov och jag har fått inse att jag absolut har en större kunskap än jag trodde.

---

* Äg din önskan om din ambition. Efterlys likasinnade. De finns. Skrämmande kanske att på en
distansutbildning då man egentligen inte haft någon kontakt med andra tidigare, att dela med sig
av tankar öppet i en chatt. Men det är få som vågar, så var den som vågar, det ger en bra start för samtal gemensamt.
* I projektets början fokuseras det väldigt mycket på SDS. Det är ju bra då den ger en bra överblick och tid för tankar och samtal i gruppen. Men lägg tid på att skapa upp en miljö och en mall över det som skall byggas. Rent fysiskt. Överblicken blir så mycket lättare.
* Se till att träffas! Regelbundna möten är viktigt. Så lätt att tappa någon utan detta. Även om det bara är en kort ljudchatt, så ger det samhörighet och ansvar. Men även möjlighet att säga ifrån eller ta på sig mer. Ta stand-up på allvar. Även om det är kortfattat utåt, så är den ju mer givande och detaljerande inom gruppen, när den skall sammanfattas.
* Börjar en person utebli, från möten, föreläsningar osv. Kontakta personen direkt. Fråga hur den
mår? Livet pågår samtidigt som kursen, allt kan hända! Är du den som uteblir? Var ärlig, mot dig
själv och andra, varför?
* Egen chatt. Vi körde discord. Perfekt. Massa olika trådar och kunna visa vad man gjort, få en
snabb tumme upp. Att kunna fråga om hjälp, få en liten kodsträng inklistrad. Alla gemensamma
dokument länkades där så alla kunde nå allt hela tiden. Finns ju som app också, så det är enkelt
att ha kontakt även om någon måste på familjefest eller arbete.
* Keep calm – andas – njut av sällskapet.

Min TIL. Jag har lärt mig att samarbeta med helt okända på ett enkelt och avslappnat sätt. Jag har även fått chansen att se hur alla mina spretiga kunskaper jag fått under 1,5 år kunnat knytas samman till en riktigt cool produkt.

---

* prioritera att få upp Docker tidigt
* få upp kodvalidering direkt som en del i GitHub Actions
* se till att GitHub Actions går igenom
* börja koda lite under slutförandet av SDSen
* bli klar med allt en vecka tidigare för att undvika stress (även om det alltid blir stressigt mot slutet)

Mitt TIL för den här kursen är att jag lärt mig att arbeta i team inom programmering.

---

* Effektiv kommunikation är avgörande för att projektet ska gå bra. Se till att alla är på samma sida och att det finns en tydlig plan på plats. Regelbundna möten och effektiv arbetsfördelning kan hjälpa till med detta.
* Att hitta gruppmedlemmar med samma bakgrund, förkunskaper och ambitionsnivåer kan göra att ni trivs bättre i gruppen och arbetar bättre tillsammans.
* Det är viktigt att ha en tydlig förståelse för vad som ska göras.
* Tidshantering är viktig – planera i förväg och sätt deadlines för att undvika rusningar i sista minuten.
* Var öppen och lyssna på dina gruppmedlemmars förslag och var villig att göra justeringar efter behov.

Min viktigaste TIL för hela kursen är vikten av tydlig och effektiv kommunikation i grupp. Bra kommunikation och organisation kan bidra till att alla är på samma sida och att projektet går i rätt riktning. Dessutom tror jag att kursen har hjälpt mig att upptäcka mina egna styrkor och att jag har fler av dem än vad jag tidigare trodde. Den har hjälpt mig att växa som individ och jag förväntar mig att det kommer att vara till stor nytta i min karriär framöver.

---

* Det som är mest viktigt att lyckas med projektet i allmän är att ha aktiva medlemmar i gruppen, folk som vill verkligen jobba, få betyg i kursen och lämna in projektet i tid. Det är ett stort problem och det har vi upplevt, den effektuerar hela gruppens arbete och planer och den kan få en stor risk att hända.
* En annan sak också är att ha bra kommunikation mellan varandra. Det kan handla om att rapportera allt man gör var tredje dag eller nåt, saker man har lyckats implementera och vad blir det nästa steg och så vidare.

---

* Om jag skulle ge tips till nästa års studenter är det att kommunicera, kommunicera, kommunicera. Jag känner att vi har pratat väldigt mycket på våra möten, verkligen försökt hjälpa varandra att förstå ett problem, ett krav eller vad det nu kan va. Det är lätt att sitta i sin egen bubbla och tro att alla tänker väl så här som jag. Men man kommer på så mycket när man diskuterar och lägger upp frågeställningar framför varandra.
* En annan sak är att man alltid har struktur och kontroll över projektet. Det behöver inte vara på något speciellt sätt utan huvudsaken är att alla i gruppen är medvetna vad som händer, vad som kommer att hända och vad som har hänt.

Min TIL för denna kursen rent projekt mässigt är att det är kul att arbeta i grupp, man lär sig mycket av varandra och att det är viktigt att sträva mot samma mål.

Min TIL rent tekniskt är jag har lärt mig om Oauth flödet, att det är kul att jobba med cookies och att det finns mycket mer att utforska när det kommer till mongodb och mongoose som
databas.

---

* Mina 5 viktigaste tips till nästa års studenter är exempelvis att planera i tid samt gör det noggrant. Detta hjälpte oss oehört mycket då det var lätt att sedan börja med systemet och veta vad som ska implementeras och hur.
* Ett annat tips är att ha en bra kommunikation med gruppen där man snackar med varandra genom antingen text eller i en röstkanal för veta vad alla håller på med och hjälpa till när någon har problem eller behöver stöttning för att ta sig vidare i sin del.
* Även att ha en projekt ledare som har lite mer koll på allas delar och som styr upp lite hur projektet ska vara samt sätta upp exempelvis tider när man ska ha standups, deadlines och större möten. 
* Ett annat tips är att ta reda på vad gruppen har för styrkor samt kunskap och styra upp projektet därifrån med att exempelvis tilldela uppgifter så att alla känner sig bekväma med det dom gör och kan använda sina kunskaper på bästa sätt.
* Det sista tipset jag har är att göra det korrekt från början och försöka att inte ta små genvägar för att förhindra att problem uppkommer senare i kursens gång som inte längre är hanterbara eller att man förlorar mycket värdefull tid på att försöka fixa.

TIL. Att ha roligt och se detta som ett fantastikt bra erbjudande att kunna ta med sig på sitt cv.

---

* Skriva detaljerande SDS och diskutera om databasstruktur genom användning av use cases. Detta kommer att bidra till att undvika missförstånd i framtiden.
* Använda stand-up som pacemaker för att projektet innehåller mycket på begränsad tid.
* Skriva detaljerande to-do-list med tidsschema.
* Tydliggöra vem är ansvar för vilken del för att undvika att endast begränsade personer i grupp arbetar hårt.
* Håll bra kommunikation med gruppkamrater. Det var bra att vi hade ett videomöte i början för att visa eget ansikte och presentera varandra.

Min viktigaste TIL för den här kursen var jag kunde sammanföra allt jag lärt mig sedan jag började studera webbprogrammering. Inför den här kursen är vissa delar inte riktigt förstådda och kopplade inte ihop varandra i mitt huvud. Nu har jag upplevt hela processen från att planera systemet till att utveckla det till flera applikationer, jag tror att min förståelse för systemet som helhet är mycket djupgående. Hela det här projektet var väldigt utmanande och tufft för mig men mer än så var det spännande och jag njöt det för det mesta. Jag kunde lärde mig att jag verkligen gillar att arbeta med webbprogrammering, speciellt i grupp, var en till TIL för mig.

---

* Daglig / Ofta Kommunikation
* Dela upp arbeten, jobba Agilt
* Presentera det ni har gjort veckovis
* Hjälp varandra
* Våga säg ifrån om du inte kan något, skäms inte för alla gillar att hjälpa till, det är mänskligt

TIL. Jag har lärt mig mycket under denna kurs, jag har förbättrat mina kunskaper inom programmering samt att arbeta Agilt, denna kurs har verkligen pressat en till att behöva lära sig nya saker, nya tekniker samt använda sig utav git och inse hur kraftig den teknologin är. Jag har även lärt mig att vissa faktorer kan du inte göra nåt åt, det är bara att acceptera och blicka framåt.

---

* Börja utveckla tidigt. Prototypa.
* Överkomplicera inte.
* Ha flera uppföljningar i veckan för att hålla varandra “accountable”
* Någon form av code review.
* Gör designer i program som figma

Min viktigaste TIL. Hur bra det är med Docker.

---

* Tydlig och bra SDS, den kommer att underlätta väldigt mycket under
implementationen.
* Börja koda tidigt, även om det bara är för att testa / göra demo så ger det en annan synvinkel av hur ni kan gå till väga.
* Planera in extra tid i slutet, vi hade planerat att all kod skulle vara klar ungefär en vecka innan redovisning. Men vi hittade hela tiden saker som behövde fixas. Så se till att lägga till extra tid, mer än ni tror ni behöver.
* Gå igenom allas i gruppens styrkor och svaga punkter samt vilka tekniker alla
känner sig bekväma med i förväg så ni kan dela upp uppgifter efter det.
* Sätt tidigt upp ett system för att testa koden, validera den och skicka den till produktion tidigt i ditt projekt. Det är mycket lättare att hålla ordning på saker om du börjar tidigt än om du väntar till sista minuten.

TIL.  Hur det är att jobba i grupp och hur det är att jobba med ett helt projekt från start till
slut. Vad man behöver tänka på och hur viktigt det är med planering i förväg.

---

* Ha många möten i början av projektet och lär känna varandra. Bilda er en uppfattning av
projektet tillsammans.
* Sätt upp den praktiska utvecklingsmiljön såsom docker-compose och github så fort som
möjligt, det är skönt att ha grunden på plats så man kan börja experimentera.
* Gör upp en översiktlig tidsplan, t ex i ett gemensamt exceldokument, och sikta på att ha
projektet färdigt en vecka innan leverans. Det tillkommer alltid oförutsedda händelser.
* Håll det enkelt och gör de prioriteringar som behövs för att klara deadlines, man kan alltid
lägga till funktioner i efterhand om man skulle ha tid över.
* Kommunicera med varandra, hellre för mycket än för lite. Det finns inga dumma frågor.

---

* Planera ut ditt arbete så gott som möjligt då det underlättar starkt när man ska börja programmera. Skapa visuella modeller för saker ska se ut och hur det ska fungera så att det blir svårt för att andra i gruppen att missförstå vad som behövs göras.
* Ta tiden att lära sig använda Git och Github på ett lite djupare sätt då det är ett kraftigt verktyg som gör det enklare att programmera i ett grupparbete. Det blir också möjligt att rulla tillbaka till en tidigare version om det skulle behövas.
* Använd kodgranskning vilket gör så att alla gruppmedlemmar kan lära sig av varandra. Det är också ett bra sätt att upptäcka potentiella buggar.
* Skapa tydlig kommunikation med alla i din grupp, Se till så att alla i gruppen är på rätt spår och att ingen hamna efter. Det är viktigt att alla förstår vad som krävs så att det inte blir fel. Regelbundna möten är ett måste.
* Dela upp projektet jämt till alla i gruppens styrkor. Detta gör så att alla i gruppen får ett eget ansvar.

Min allra viktigaste TIL för hela denna kurs är att planering är minst lika viktigt som programmeringen. En god planering som alla i gruppen kan följa hjälper till att skapa en tydlig översikt på vad som ska göras och när det ska göras, vilket gör det enklare att följa projektets framsteg och hantera eventuella problem som kan uppstå under projektets gång. Det är också viktigt att skapa visuella modeller av både front-end och back-end så att man inte behöva komma på det medan man programmera. En god planering ser till så att det finns inga missförstånd i gruppen och att alla är på samma spår när man börja jobba mer individuellt. Det gör också att det är möjligt att upptäcka potentiella risker i tid, så att man kan förbereda sig på ett lämpligt sätt och minska möjligheten för att de ska inträffa eller påverka projektet negativt.

---

* Slutligen är mina fem viktigaste tips till nästa års studenter att googla mycket för att kunna se vad det finns för system man kan använda för att lösa uppgiften och jämföra de olika systemen för att hitta det bästa för just ditt problem. 
* Mitt andra tips är att använda sig av Trello eller någon annan liknande typ av tjänst för att kunna hålla koll på hur långt alla har kommit med sina delar i grupparbetet.
* Det är även bra att ha mötet så ofta som möjligt för att prata om hur det går med arbetet eller om man behöver hjälp med något.
* Något vi gjorde var att skapa en discord server/grupp för att kunna skriva till varandra om vi hade några frågor eller behövde hjälp med något.
* Ännu ett tips är att börja tidigt med arbetet. Vi började med vår SDS under första veckan när vi pratade om de olika systemen vi kunde använda oss av. När vi sedan hade föreläsningen om en del av SDS så hade vi redan gjort klart den delen och fixade klart små detaljer.

---

* Mina fem användbara tips för student som läser denna kurs nästa år är att börja lägga ner timmar från dag 1 även om det känns som man har mycket tid framför sig att slutföra projektet som kommer ta tid att ikapp en. 
* Mitt andra tips är att sätta upp fasta dagar och tider där gruppen samlas och jobbar tillsammans för att få en bra kommunikation men också hjälper en bra del med första tipset.
* De andra tre tipsen är inte mindre påverkan men när ni bygger eran grupp leta efter medlemmar som har olika kunskapsområden som man dela upp sig på de olika delar i projektet men också är ett bra sätt att lära sig nya saker om de andras kunskapsområde.
* Skaffa en bra kommunikation med gruppen utanför gruppmötena är en stora rekommendation för att då kan man hjälpa varandra när som helst som leder till projektet inte behöver stå stilla.
* Att också planera de olika faserna väl för att kunna få de olika delarna i projektet färdiga samtidigt så gruppen kan attackera nästa steg i projektet / sammankoppling mellan delar av projektet t.ex. API och databasen.

TIL. Det jag har främst mig främst under denna kurs är hur man arbetar med en api sammankopplad till en databas och andra funktionen. Att få mitt tankesätt att allt bli svårare än vad man har trott. Majoriteten av min projektet har gått bra men det alla de projekten har en sak gemensamt och det är att tiden hinner ikapp och att vissa funktioner är svårare är lösa än vad man tror.

---

* Som tips till nästa års studenter av samma kurs skulle jag rekommendera att ni har ett ”lära känna” möte redan i början av projektet, för att lära känna era gruppmedlemmar och förklara era styrkor och svagheter.
* Jag skulle även rekommendera att ni tar på er det som ingen annan vill göra, för att undvika problem i slutet av projektet.
* Börja i tid och ha veckovis uppföljning för att hålla er på rätt spår.
* Se till att skapa er en helhetslösning innan ni börjar projektet och ha alltid koll på vad alla gör I projektet för att undvika att någon missas.

Sammantaget kan jag konstatera att min viktigaste TIL för hela kursen är vikten av att ha koll på vad alla gör i projektet och att inte anta att någon tar ansvar för en del utan att se till att alla i gruppen är medvetna om vad som ska göras. Detta är avgörande för att få ett lyckat projektresultat.

---

* Mitt största tips till nästa års studenter är att fylla på moment som kursens upplägg inte ger. Detta kan vara att följa ett tydligt arbetssätt (som agilt) och planera in egna delleveranser/demos eftersom den här kursen ger väldigt lite resursen när det kommer till att arbeta i grupp och innehåller inga mindre deadlines under kursens gång som underlättar för att arbeta med ett gruppprojekt för första gången.
* Var inte för rädd för att använda nya tekniker som kan effektivisera arbetet drastiskt även om du inte har använt det förut. Pröva och se hur mycket nytt det blir att lära sig, det kan vara så att det ger mycket mer än vad det tar i form av att läsa på lite och lära sig något nytt.
* Gör den enklaste möjliga lösningen först för att uppnå grundkraven.
* Implementera inte krav som inte är med i kravspecen tills det finns tid och möjlighet att göra det. Det kan vara enkelt att spåna iväg på ett rätt basalt krav och göra det mer komplicerat än vad som krävs för att man vill lägga till mer avancerad funktionalitet.
* Börja med klienterna tidigt. Enkla saker i alla fall, ett skal med vyer och/eller funktioner som hämtar nödvändig data från API:et.

Min viktigaste TIL för denna kurs är att våga sätta krav på arbete i grupp för att känna att vi når upp till den ambitionsnivån vi har. Det är också att inte påverkas för mycket av det sociala som kan komma av grupparbeten som till viss del är kul för att man har en vänskaplig dynamik men om det påverkar min förmåga att komma framåt i den takt jag vill bör jag ta tag i arbetets struktur och få fram en konkret plan tillsammans med gruppen för att se till att jag inte känner mig stressad och tvivlar på resultatet.

---

* Kommunikation är extremt viktigt i ett grupp projekt och fallerar kommunikationen så fallerar hela projektet.
* Gå igenom vad som behövs göras och deligera ut ansvarsområden så man får en klar struktur på vem som jobbar med vad så projektet drivs framåt.
* Arbeta mera efter en kravlista och lägga upp commits och sprints inom gruppen.
* Inte har för stor ambitionsnivå, har man en för stor ambitionsnivå så kan det påverka en negativt om man märker att det inte är möjligt att göra det man har planerat.
* Det sista är att försöka ha roligt inom gruppen vilket bidrar till en härlig stämning och en bra gruppdynamik och enligt min åsikt så bidrar detta till att man lär sig mer av varandra då man vill dela med sig av saker och ting man gjort eller hittat.
 
Det är svårt att definiera min viktigaste ”TIL” i denna kursen då det är väldigt många saker jag lärt mig. Bland de viktigaste är definitvt hur man jobbar i team då att arbeta i grupp eller team är något man väldigt ofta gör ute på arbetsmarknaden. Genom att då lära sig hur man ska beté sig och hur man ska ska strukturera upp projektet så skulle jag säga att jag är lite mer förberedd för att arbeta ute i arbetslivet.

---

* Var inte rädda för att ta kommando om ni känner att det behövs. Om ni känner att det projekt ni
är en del av stampar på samma ställe och ser en väg framåt, förklara vilken väg det är och varför
ni tror den vägen är rätt för gruppen.
* Lås inte in er för mycket i saker ni känner er bekväma med. Om ni hamnar i en grupp där alla är
mest intresserade av att göra till exempel back-end måste någon “offra” sig och börja jobba på
front-enden för att alla delar ska röra sig framåt.
* Försök komma igång med arbetet av samtliga delsystem tidigt. Med det menar jag exempelvis
att ni inte bör börja med front-enden först när back-enden är klar: utveckla dem parallellt! Sätt
upp diagram över exempelvis API-endpoints så det blir tydligt för alla vilken data man kan
förvänta sig i olika skeden.
* Kolla tidigt på hur ni kan dela upp uppgiften i olika delsystem och sätt en eller två personer som ansvariga för att hitta lösningar på vardera system. Berätta vad ni kommer fram till och etablera tidigt hur ni planerar att koppla ihop de olika delarna.
* Börja experimentera med tekniska lösningar (kod, docker, databas) långt innan SDSen är klar.
Kursen kan i början vagga in en i en falsk känsla av trygghet, som att man “bara” förväntas
planera upp systemet de första veckorna. Om ni börjar testa olika lösningar under tiden ni
skriver SDSen kommer ni dels ha en kodbas att utgå ifrån när SDSen är klar, men ni kommer
även skriva en bättre SDS eftersom ni förstår de lösningar ni tänkt er på ett bättre sätt.

Min viktigaste TIL för kursen är att ett projekt i grupp ställer helt andra krav på sakerna runt
omkring själva utvecklandet av applikationen jämfört med om man jobbar själv. I individuella
projekt är det lättare att till exempel skjuta upp skrivandet av tester till slutet eftersom man kan hela kodbasen som baksidan på ens hand. Vikten av att planera och kvalitetssäkra kontinuerligt blir betydligt större helt enkelt

---

* För kommande studenter skulle jag vilja ge några tips. Till att börja med är det viktigt att planera i förväg och vara beredd på eventuella risker som kan uppstå. Det är viktigt att göra tester och se till att allt fungerar som det ska. Om förhandla med kunden om omfattningen är för stor. 

TIL. Sammanfattningsvis, även om vi hade vissa svårigheter under det här projektet t.e.x att hålla tider, är jag stolt över vad vi kunde åstadkomma. Jag har lärt mig nyttiga lärdomar som jag kommer att tillämpa på framtida projekt.

---

* Sammanfattningsvis, kommunikation! God kommunikation är avgörande i ett projekt eftersom
det garanterar att alla är på samma sida och medvetna om projektmålen, uppgifterna och
framstegen. Det leder också till en effektiv samordning och samarbete bland projektdeltagarna,
undvikande förvirring, förseningar och missförstånd. Bra kommunikation bidrar också till att
bygga förtroende och en positiv arbetsrelation bland teammedlemmarna, vilket kan resultera i
en mer produktiv och framgångsrik projektresultat. Klar och tidig kommunikation hjälper också
att identifiera och lösa problem som uppstår under projektet, hålla projektet på rätt kurs och
inom budget.

---

* För framtida studenter så skulle jag rekommendera att börja i tid, använda sig av fler delmål,
satsa på en ordentlig planering med “hårdare” krav samt utse en projektledare eller på annat
sätt arbeta så att man har en tydlig struktur och process att följa. 
* Jag skulle nog även säga att kommunikationen är jätteviktig och att man nog hellre ska överkommunicera än underkommunicera. Tanken är väl såklart att man kanske ska kunna arbeta mer “fritt” i framtiden på en arbetsplats eller att man liksom vet sin roll och gör sin del utan att någon måste bevaka en men i en sådan här grupp där det kanske är första gången man jobbar i en
större grupp med kodning så tycker jag att man ska sätta in de andra gruppmedlemmarna mer
i det man själv gör eller vilka tankar man har för att implementera en viss del, funktion eller
uppgift.
* För min egen del har en stor lärdom också varit just det att saker tar längre tid än vad man
tror. Även om jag haft en tydlig och klar bild framför mig för vad det är jag vill göra och hur
jag ska koppla ihop det med både min egen och de andra gruppmedlemmarnas kod så dyker
det alltid upp problem eller saker på vägen som man fastnar på eller som inte fungerar som
man kanske tänkt sig.

---

* Börja koda i tid.
* Dela upp allt snabbt i gruppen.
* Tveka inte att fråga om man fastnar med något.
* I början av projektet är det nog viktigt att hålla det enkelt, eftersom det är lätt att bli för
ambitiös och förlora fokus.
* Tro på dig själv och dina insamlade kunskaper från tidigare kurser.

Att arbeta i grupp var en lärorik erfarenhet för mig. Eftersom jag inte hade gjort det tidigare fick jag lära mig mer om hur man använder Github i ett grupparbete.

---

Mina tips för kommande student är därför just detta. 
* Se till att ha en tydlig planering med tydliga delmål alla är överrens om.
* Se till att stämma av ofta, kanske oftare än man egentligen känner är nödvändigt så att man tidigt märker om det är någon del som riskerar att hamna efter och därför snabbt kan se till att åtgärda det.
* Våga ställa krav på varandra, men var självklart stöttande om något går snett för någon. 
* Lyssna på varandra och ta demokratiska beslut om ni inte är överrens och gör allt ni kan för att alla ska trivas med varandra. Då är det alltid enklare att leverera något bra och det är även lättare att vara öppen med något som kanske inte är så bra, eller ett misslyckande om man känner andras stöd. Det går alltid att ordna om man säger till i tid och hjälps åt!

Jag har lärt mig väldigt mycket under kursens gång, både programmatiskt men också hur
det är att jobba med kodning i grupp och hur ett projekt kan se ut. Det är lite svårt att välja
något specifikt men jag tror att det övergipande som kursen är tänkt att simulera även blir
min TIL. Hur kan det se ut när man tilldelas ett projekt på en riktig arbetsplats och hur
jobbar man tillsammans med olika ansvarsdelar i ett större system. Detta är något vi inte
har stött på tidigare under utbildningen och jag tror att kursen kommer att visat sig ha varit
väldig nyttig om jag själv får ett jobb som programmerare i ett team.

---

* Även om det är en kurs som handlar om programmering så är det socialt. Man kan inte programmera utan att prata med sina gruppmedlemmar och det är inte ditt projekt, det är erat projekt.
* Ha regelbundna möten. Varje dag i 30 minuter är en standard i branschen, men varannan dag funkar för denna kurs.
* Se till att alla är med på lösningarna och att alla förstår anledningen till den lösningen och alla de andra alternativen till den lösningen.
* Se till att alla eller minst en person vet vad alla håller på med. Det underlättar kommunikation och planering mycket.
* Sätt krav på varandra. Sätt ett slutdatum då features ska bli klara och om de inte blir klara i tid skyll inte på andra. Försök komma på en ny plan då.

TIL att ha tålamod och att bra planering kan ha stor positiv effekt på ett projekt.

---

* kommunikation
* planering av projektet
* organisering/någon som blir gruppledare
* planerade möten/inte planera möten dagen innan
* ha en bra översik på kraven

Det viktigaste för att lyckas med kursen är att ha en bra kommunikation inom gruppen. Om den är bra så kommer alla problem som uppkommer att lösa sig.

Det viktigaste jag lärt mig under kursen är att ha bättre kommunikation. Jag har också lärt mig lite github men inte så mycket. Inte tillräckligt för att kunna använda på egen hand.

---

* Kommunikation är viktigt. Berätta för din grupp vilka dina starka och svaga egenskaper är. Var inte rädd att säga vad du tycker, dela dina åsikter och tankar med gruppen. Sedan kan ni diskutera alla idéer och gemensamt komma fram till ett beslut.
* Var öppen för idéer. Du kommer att vara i en grupp med 3-4 personer, och alla har olika arbetssätt och idéer. Det är mycket viktigt att vara öppen för idéer och inte bara tro att ditt sätt att arbeta är det bästa.
* Börja koda tidigt. Ett misstag vi gjorde i gruppen var att vi började koda sent, vilket gjorde att vi blev lite försenade med att bli klara med allt. Ett tips är att börja tidigt, för ju större koden blir desto mer komplicerad kommer den att vara.
* Planera. Skriv ner alla funktioner ni ska implementera och designa hur appen eller webbsidan ska se ut. När ni har allt nedskrivet och designat kommer det att bli lättare för er att börja koda.
* Hjälp varandra. Alla i gruppen har olika egenskaper, och vissa har mer erfarenhet än andra när det gäller kodning. Det är viktigt att hjälpa varandra. Ni är i samma grupp och ni ska tillsammans skapa en produkt. Så om någon i gruppen fastnar med något, försök att hjälpa personen.

TIL. Jag har lärt mig hur man arbetar i grupp och hur man anpassar sig till andra för att få det att fungera bra. När det gäller kodning har jag också lärt mig nya saker. Jag har lärt mig att skriva kod på ett sätt som är lätt att läsa för andra och att försöka hålla koden så enkel som möjligt.

---

* Som sagt, ha koll på kravlistan. Ha möten ofta i gruppen då ni går genom det som
finns att göra.
* Använd samma språk/server för webbplatsen och appen, då det kommer spara tid
och öka funktionaliteten i övrigt.
* Var inte för ambitiös, det är viktigt att få igång de svåra/viktiga kraven först.
* Få igång Docker tidigt, eftersom det är den environment man kommer jobba mot och
man vill inte få problem sent för att man inte testade tidigare.
* Kanske håll er till tekniker ni känner till. Det finns en risk att man stöter på problem
man inte lätt kan fixa. Och att lära sig något nytt kommer alltid kosta tid.

TIL. Att strukturera arbete är nog det viktigaste jag får ut av denna kurs. Både i möten
och kravhantering, så är det viktigt att planera inför nästa vecka så att jobbet blir klart
vid en rimlig deadline.

---


