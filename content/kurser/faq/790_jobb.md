---
title: Jobb och anställbarhet
author: mos
revision:
    "2023-03-20": "(A, mos) Första utgåvan."
...
Jobb och anställbarhet
==================================

De som slutför sina studier vid webbprogrammering 120/180 brukar i allmänhet ha relativt lätt att få jobb inom programmeringsbranschen.

Branschen växer och behöver kompetens som är duktig på de senaste teknikerna. Även som nyutexad har man goda möjligheter att få sitt första jobb redan första sommaren efter studierna är avslutade.



Skapa kontakter
-----------------------------------

Under din studietid är det bra om du aktivt skapar kontakter som kan hjälpa dig i starten av ditt yrkesliv. 

I campus-programmet finns projektkurser där man får direktkontakt med företag.

När du gör ditt examensarbete kan det vara lämpligt att göra det hos ett företag eller tillsammans med ett företag.

Att bygga sin CV (meritlista) med sommarjobb kan också vara ett sätt att profiliera sig och visa vad man kan och vill.



Mitt första jobb
-----------------------------------

När man söker sitt första jobb så kan det vara "programmerare" i någon form. Med tanke på att vi läser mycket webbteknologier så kan det även vara "frontend utvecklare" eller "backend utvecklare".

Kanske hamnar man på ett konsultbolag och blir uthyrd till en kund och jobbar i deras verksamhet som resurs- och kompetensförstärning, eller så hamnar man på ett produktutvecklande bolag som utvecklar, underhåller, levererar egna produkter till en kundgrupp.



Karriär
-----------------------------------

När man väl kommit in på företaget öppnar sig vanligen många olika karriärvägar och här spelar ditt eget intresse in.

En del väljer att bli duktiga programmerare vill lära sig mer om olika tekniker och bli duktigt i yrket/hantverket att vara programmerare.

En del programmerare växer in i en roll som system arkitekt där man tar större tekniska beslut inom ett utvecklingsprojekt, man gör vägval och bestämmer vilka processer, tekniker och programmeringsspråk som skall användas.

Vill man jobba med projektledning i ett utvecklingsprojekt så handlar det om att planera aktiviteter och se till att det är resurssatt med rätt personer och att man når en deadline och leverans mot uppsatt kravspec. Här handlar det om planering och att samtidigt prata både med sitt projektteam och de som är sponsorer till projektet och har förväntningar på vad som skall levereras vid en specifik datum.

Vill man jobba mer med krav och features i produkter man utvecklar så kan man söka roller som produktledare som är de som bestämmer nästa version av produkterna och bestämmer vilka features som skall utvecklas i nästa utvecklingsprojekt.

Gillar man ledarskap och att coacha eller leda andra människor så kan man fokusera på roller som teamledare och enhetschef där man planerar verksamheten och hjälper sitt team att må bra och växa.

Kanske gillar man kundkontakt och säljarbetet och då kan man dra sig åt det hållet och bland annat leta jobb som konsultchef.

Det finns också flera nischer inom branshen som man kan fokusera på och växa i, några av dem är:

* Konfigurationshantering
* Test
* Support och leverans
* Drift och övervakning

Programvaruindustrin är en bred bransch med många olika roller som kan kan välja att växa in i baserat på tillfällen, möjligheter och intressen.



Saker förändras
-----------------------------------

Du kan räkna med att saker kommer förändras under ditt yrkesverksamma liv. Tekniken förändras och det som är aktuellt när du studerar är kanske inte lika aktuellt om 5 eller 10 år. Som verksam inom programvaruindustrin kommer du alltid behöva lära dig nya saker och tekniker och göra teknikval.

Det är bra om du har lätt för att lära dig nysa saker och att du uppskattar den möjligheten att utvecklas. Det kan ge dig en fördel när du vill ha nya jobb och skall visa dig "nyttig" för din arbetsgivare.
