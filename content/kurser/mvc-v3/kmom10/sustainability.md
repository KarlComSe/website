---
author:
    - mos
revision:
    "2023-05-16": "(B, mos) Uppdaterad inför vt23."
    "2022-05-06": "(A, mos) Första utgåvan mvc-v2."
...
Visualisera indikatorer för hållbarhet (sustainability)
==================================

Du har blivit uppmanad att marknadsföra en del av konceptet "Hållbar utveckling". Din uppgift är att välja ett (eller fler) av de 17 områdena som är definierade som "[de 17 globala målen](https://www.globalamalen.se/om-globala-malen/)" och berätta om det på en webbsida.

[FIGURE src="img/kurs/mvc/karta-globala-malen-logo-och-ikoner.png"]

När du har valt ett område så skall du samla på dig statistik och mätvärden för det området. Du kan hitta mätvärden bland annat via "[SCB Indikatorer för hållbar utveckling](https://www.scb.se/hitta-statistik/statistik-efter-amne/miljo/miljoekonomi-och-hallbar-utveckling/indikatorer-for-hallbar-utveckling/)". Det finns också en förklaring till dessa indikatorer på "[Fakta om Indikatorer för hållbar utveckling](https://www.scb.se/hitta-statistik/statistik-efter-amne/miljo/miljoekonomi-och-hallbar-utveckling/indikatorer-for-hallbar-utveckling/produktrelaterat/Fordjupad-information/fakta-om-indikatorer-for-hallbar-utveckling/)". Dessa mätvärden placerar du i din databas och du läser dem via ditt ORM.

Utmaningen i detta projektet är att samla in mätvärden, organisera dem i databasen, analysera och organisera dem samt presentera mätvärden i en webbsida för att visa områdets nuvarande status.

Detta projekt kan vara spännande om du vill lära dig mer om ett område inom hållbarhet och få möjlighet att gräva ner dig i siffror och träna på hur du kan visualisera dessa siffor. Du bör skapa några diagram för att representera siffrorna. Du bör ha 2 eller fler indikatorer vilket kan leda till 2 eller fler tabeller i databasen.

Du väljer om du gör en eller flera webbsidor för projketet. Du kan alltså samla allt på en sida men du bör visa på flera aspekter och mätvärden för området och du bör lägga till egen text samt citera andra som uttalar sig om området.

Välj själv om du vill hålla en neutral och objektiv ton eller om du vill vara mer tydlig och ta en egen ställning. Det kan du välja genom sättet du skriver och presenterar indikatorerna.

Detta projekt kan innebära en del arbete med visualisering på klientsidan med JavaScript moduler för grafer.

<!--
Förslag till optionella delar kan vara följande:

* 


* Om hållbarhet, gör mer krav på presentation med grader och referenser.
    * Mer routes so det blir mer MVC.
-->

